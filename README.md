# Tarok-Score-Board

**Pozdravljeni!**

Ker obstaja vsaj deset različic pravil taroka bom tukaj zapisal tista, ki jih upošteva aplikacija. Trenutno aplikacija podpira samo igre v katerih so udeleženi štirje (4) igralci, vendar jo je možno uporabiti tudi, kot beležnico za igro treh (3). Pod pravili je tudi nekaj namigov kako uporabljati aplikacijo.



**Deljenje in smer igranja**

Za aplikacijo ni pomembno ali igrate v smeri urinega kazalca ali ne, to je povsem poljubno. Tudi kar se tiče deljenja je izbira vaša, vendar je v naših pravilih upoštevana smer urinega kazalca, kjer se najprej razdeli talon (6 kart z vrha kupa, brez premetavanj) nato pa po 6 v smeri urinega kazalca.



**Napovedovanje iger**

Za aplikacijo ni pomembno niti to, kdo ima prednost pri napovedovanju iger, vendar so naša pravila naslednja: 
-	Naslednji igralec po vrsti od delivca ima 'Obvezno tri' in prednost pred vsemi ostalimi igralci
-	Potem pa je prednost po smislu: tisti, ki je prej na vrsti za napovedati tisti ima prednost
-	V primeru, da gredo vsi naprej, lahko igralec z 'Obvezno tri' igra klopa
-	Ko igralec enkrat reče naprej odstopi od borbe za igro
-	Igralec lahko napove igro, če je še nihče pred njim v tistem krogu ni, t.j. če igralec, ki je takoj za igralcem z 'Obvezno tri' napovedal igro 'dve', lahko igralec za njim napove samo katero od močnejših iger od 'dva' (več točk ko je igra vredna, močnejša je; glej tabelo iger), če gredo vsi ostali naprej ima igralec, ki je hotel igrati 'dva' možnost prevzeti močnejšo igro saj ima prednost. V tem primeru se lahko igralec, ki mu je bila igra prevzeta odloči zvišati igro ali pa preprosto prepusti. 

| Igra             | Točke |
|------------------|-------|
| Tri              | 10    |
| Dva              | 20    |
| Ena              | 30    |
| Solo tri         | 40    |
| Solo dva         | 50    |
| Solo ena         | 60    |
| Berač            | 70    |
| Solo brez talona | 80    |
| Odprti berač     | 90    |

Pravilo 'čez če se da': pri določenih igrah velja pravilo, da če imaš moraš pobrati, v teh primerih se bom nanašal na to zdaj pisano pravilo.

Pravilo 'izsiljen Pagat': pri določenih igrah velja, da mora biti Pagat izsiljen. To pomeni, da ga igralec mora vreči šele, ko je odmetal vse ostale taroke ali v primeru, da pobia trulo.

'Radlc +1': oznaka, pr igrah, ki dadajo igralcem radlc

'Tri', 'dva' in 'ena':
- Preden se igralcu pokaže talon, le-ta kliče kraljla oz. izbere eno od štirih barv. Igralec, ki ima kralja te barve v rokah je partner igralca, ki igra. V kolikor je klicani kralj v talonu, se je igralec, ki je igral 'zarufal'. To pomeni, da je sam proti vsem ostalim.

'Solo tri', 'Solo dva' in 'Solo ena':
- Igralcu se ponudi talon, zgodijo se napovedi in igra se prične

'Berač' in 'Odprti berač':
- Začne igralec, ki je igral. Velja pravilo 'čez če se da' in pravilo 'izsiljen Pagat'. Položi prvo karto in po prvem krogu pri 'Odprtem beraču' razgrne svojo roko tako, da jo vsi ostali igralci vidijo. Nato položi karto tisti, ki je pobral. Igralec igro opravi, če ne pobere niti enega štiha. 'Radlc +1'

'Solo brez talona':
- Igra, ki je bolj kot ne izumljena samo zato, da lahko nekomu drugemu skenslaš 'Berača'. Ni talona, ni napovedi. Če igralec, ki igra zmaga igro opravi. 'Radlc +1'

'Klop':
- Če gredo vsi naprej in se tudi igralcu z 'Obvezno tri' zdi, da nima kart za igrati lahko začne 'Klopa'. Velja pravilo 'čez če se da' in 'izsiljen Pagat'. Pri tej igri je vsak igralec sam in vsak si prizadeva pobrati kolikor malo se le da. Ob koncu vsi preštejejo svoje točke in pišejo toliko 'minusa'.
  - Poseben primer #1: V primeru, da kateri od igralcev zbere več kot 35 točk (enak pogoj, kot je za zmago), tisti igralec je 'poln' in piše 70 'v minus' medtem, ko se ostalim točke ne spremenijo
  - Poseben primer #2: V primeru, da kateri od igralcev ne pobere nobenega štiha je 'prazen' in da nihče drug ni 'poln' tisti igralec piše 70 'v plus' ostalim pa se točke ne spremenijo. V primeru, da sta dva igralca 'prazna' (kar je mogoče v določenih primerih), oba pišeta 70 'v plus'.
- 'Radlc +1'



**Talon**

Ko se določi kdo igra in kaj igra, se mu ponudi talon v razmerju z igro. Talon se ponuja tako, da se z vrha vzame hkrati toliko kart, kot je rečeno v imenu igre (tri, dva ali ena) in se jih ponudi tistemu, ki je igral. Slednji vzame skupek kart in jih enako število odloži pred seboj. Odložene karte so del štihov, ki pripadajo igralcu, ki je igro igral. Preostanek talona je del štihov nasprotnikov (razen v primeru katerega od valatov)
Igre 'Berač', 'Solo brez talona' in 'odprti berač' talona ne pokažejo in v primeru, da ni valata pripadajo igralcem, ki igrajo proti tistemu, ki je igral (pri obeh Beračih tako ali tako nima veze, tako, da je to pomembno samo za 'Solo brez talona'). 
Pri klopu se na prvih šest (6) štihov vrže po eno karto iz talona (z vrha kupčka). Te karte prinesejo točke tistim, ki jih takrat poberejo.
V primeru, da se igralec 'zarufa' (klicani kralj je v talonu) velja pravilo, da če 'gre kralj okrog' oz. če pobere kralj štih pripada cel talon igralcu, ki se je 'zarufal'.
Odlaganje kart, ki štejejo 5 točk je prepovedano. V primeru, da igralec želi založiti taroka mora to povedat ostalim igralcem in taroka pokazati.
Talon se pospravi, ko igralec, ki je menjal talon reče »ležim«. 

**Igra**

Preden prvi vrže karto lahko igralci napovejo napovedi. Napovedi so lahko tihe ali ne.
Napovedi in njihove vrednosti lahko najdete v tabeli napovedi.
Tihe napovedi so, ko se zgodi situacija napovedi (denimo, igralec pobere zadnji štih s 'Pagatom'), ki pa je sicer napovedal. Za ta dosežek dobi polovično število točk.
Napovedi lahko dajejo vsi igralci, tako tisti, ki je igral, njegov partner (če ga ima), kot tudi nasprotniki. Uspešne napovedi prinašajo pozitivne točke. Neuspešne ali rezane napovedi prinašajo negativne točke, uspešne napovedi nasprotnika prinesejo negativne točke igralcu, ki je igral, neuspešne nasprotnikove pa pozitivne točke igralcu, ki je igral. 
Napovedi so možne v vseh igrah, kjer se ponudi igralcu talon. 
Praksa je tudi, da se karte 'ultime' oz. zadnjega kralja in pagata obrne tako, da jih med igro igralec, ki je napovedal to napoved kaže ostalim igralcem.
Kar se tiče barvnega valata: vljudno je, da če ima igralec namen napovedati to napoved igra katerokoli od solo iger in tako sam naredi barvni valat (torej brez pomoči partnerja).

Ko se vse napovedi zaključijo, začne igro igralec, ki je imel 'Obvezno tri' razen v igrah 'Berač', 'Odprti berač' ali če je kdo napovedal 'Barvni valat' ali 'Valat'. V teh primerih začnejo igralci, ki so igrali te igre ali napovedali te napovedi.

| Napovedi      | Točke Napovedan | Točke Tihe    |
|---------------|-----------------|---------------|
| Kralj Ultimo  | 20              | 10            |
| Trula         | 20              | 10            |
| Pagat Ultimo  | 50              | 25            |
| Štirje Kralji | 20              | 10            |
| Valat         | 500             | 250           |
| Barvni Valat  | 125             | Ni izvedljivo |

Kralj Ultimo (tudi zadnji kralj):
- Kralj, ki ga je klical igrale, ki je igral igro pade na zadnji štih in ga pobere igralec, ki je igral ali pa partner (napove partner)

Trula:
- Na koncu morajo biti v štihih igralca, ki napove trulo vsi trije sestavni deli trule: 'Škis' (XXII) , 'Mond' (XXI) in 'Pagat' (I)

Pagat Ultimo:
- igralec pobere zadnji štih s 'Pagatom'

Štirje kralji:
- Na koncu morajo biti v štihih igralca, ki napove štiri kralje vsi štirje kralji

Valat:
- Igralec, ki napove mora s pomočjo partnerja (ali sam, odvisno od igre) pobati vse oz. nasprotnika ne smeta pobrati štiha
- Druge točke (od igre, drugih napovedi, razlike) se ne upoštevajo
- 'Radlc +1'

Barvni valat:
- Enako, kot 'Valat' z izjemo, da so barve enako močne kot taroki, kar pomeni, da če pade najprej barva in potem tarok pobira barva, če pa prej pade tarok pobira tarok.
- Druge točke (od igre, drugih napovedi, razlike) se ne upoštevajo
- Vljudno je da to napoved napove igralec, ki igra eno od Solo iger
- 'Radlc +1'



**Štetje**

Štihe se šteje po tri karte hkrati, sešteje se njihove vrednosti in odšteje dva. Vrednosti kart najdete v tabeli vrednosti kart. V primeru, da na koncu ostaneta dve ali ena karta se odšteje samo ena.

Za zmago je potrebno zbrati več kot 35 točk, torej je 35 + karta dovolj za zmago. V tem primeru v aplikacijo vpišite, da je bilo doseženo število točk 36. Če pa je 35 rezultat po zadnjih dveh kartah je igra zgubljena (vpišete normalo 35 točk).

| Karta    | Točke |
|----------|-------|
| Kralj    | 5     |
| Kraljica | 4     |
| Kaval    | 3     |
| Fant     | 2     |
| Platlc   | 1     |
| Tarok    | 1     |
| Trula    | 5     |

**Radlc**

Radlci so bonusi, ki jih imajo igralci. Če ima igralec radlc se vse točke, ki jih dobi ali izgubi podvojijo. Radlce dobijo vsi igralci, če katerikoli od igralcev igra 'Berača', 'Solo brez talona', 'Odprtega barača' ali pa napove 'Barvnega valata' ali 'Valata'. Prav tako vsi igralci dobijo radlc, ko se igra klopa.
Pomembno: igralci dobijo radlce po tem, ko se poračuna stanje točk, torej najprej se posodobi stanje točk, potem pa se radlc dobi. V primeru, da ima igralec, ki je igral radlc in je dobil igro, torej je zmagal (ne nujno da je pisal 'v plus'), se mu radlc izbriše.

**Kontre**

Hkrati z napovedmi lahko nasprotnik igralcu, ki igra igro napove kontro. V tem primeru se končne točke (ne glede na predznak) podvojijo (neodvisno od radlcov). Samozavestni igralci lahko dajo kontri kontro in tako se že tako podvojene točke še enkrat podvojijo. V teoriji je lahko veriga kontr neskončna vendar aplikacija podpira kontre do maksimalno 16x faktorja ali veriga kontr s štirim členi.


**Trula in Mond**

Trulo sestavljajo:
- 'Škis' = najvišji tarok, tarok XXII (22), s slike ni razvidno, da gre za XXII
- 'Mond' = drugi najvišji tarok, tarok XXI (21)
- 'Pagat' = najnižji tarok, tarok I (1)

Vsi so vredi 5 točk.

Mond fang:
- V primeru, da igralec izgubi monda (ga je imel na začetku in ga nima na koncu v svojih štihih) igralec piše 20 'v minus'. 
- Načini, kako igralec izgubi Monda:
  - Pusti ga v talonu, ta pa ne pride nazaj do njega
  - Pobere mu ga drug igralec s Škisom
  - Pobere mu ga igralec s Pagatom (glaj dol)

Pagat pobira trulo:
- V primeru, da pred Pagatom padeta tako Škis, kot Mond v istem krogu, lahko igralec s Pagatom štih pobere. Edin pogoj je, da Škis in Mond padeta preden pade Pagat.


**Renons**

Če se zgodi renons, t.j da eden od igralcev goljufa (namenoma ali nenamenoma). V aplikaciji renons vpišite tako:
- Dodaj Partijo -> Igralec, ki je naredil renons -> 'Solo ena' -> 25 točk -> (spustimo vse napvedi) -> Partner :Sam -> Mond Fang: če je bil med igro potem da, sicer naprej = to zaporedje, bi moralo vrniti ravno -70 ( z radlcom -140) 
- Seveda lahko sami naštudirate, kako in kaj, morda bom to dodal, če bom kdaj posodobil aplikacijo (verjetno bom)
- Če igralec goljufa namenoma ga seveda lahko izključite iz igre, neodvisno od aplikacije




**Napotki in namigi kako uporabljati aplikacijo**
- Če želite igro nadaljevati lahko izberete ročno vnašanje, pozor: potrebujete točke in št radlcov iz prejšne igre
- Po vsakem vnašanju lahko preverite, če vse štima, in v primeru da ne, z gumbom 'ponovni vnos' ponovno poskusite vnesti podatke
- Če vam je text premajhen si lahko povečate v brskalniku in si prilagodite velikost, ki jo želite


- Če kaj ne dela tako kot bi moglo,kar je možno saj nisem mogel preizkusiti čisto vsega, mi lahko napišete ali pa kar popravite in postate na moj Git
- Če želite mi lahko predlagate kakšen dodatek. Trenutno sem razmišljal da plikacija shranjuje igre, ki jih lahko kadarkoli potem pokličete nazaj ali pa celo, da se shranjujejo v vaš račun, s katerim bi se prijavljali.

